---
title: >-
  Šodien, 1. janvārī, atzīmējam Ervīna Grīna - viņš arī rakstnieks Richards
  Rīdzinieks - dzimšanu.
date: '2020-01-01'
thumb_img_path: /images/melodic-kale.png
content_img_path: /images/Screenshot 2021-01-01 at 21.13.22.png
excerpt: >-
  Hiking is sometimes referred to as such. This specifically refers to difficult
  walking through dense forest, undergrowth, or bushes, where forward progress
  requires pushing vegetation aside.
template: post
---

Ervīns GRĪNS dzimis 1925. gadā literātu ģimenē Rīgā. Viņa tēvs ir kritiķis un rakstnieks Jānis Grīns; tēva jaunākais brālis - Aleksandrs Grīns, "Dvēseļu puteņa" autors. Pēc Rīgas 1. ģimnāzijas beigšanas 18 gadu vecumā Ervīnu Grīnu iesauc Latviešu leģionā, un kara beigās viņš nonāk gūstā Vācijā. Kopš 1949. gada dzīvo Stokholmā. Miris 1979. gadā Ņujorkā, apbedīts Stokholmā.

Stokholmā Ervīns Grīns mācās Reklāmas un lietišķās mākslas skolā, un viņa maizes darbs ir reklāmu zīmēšanas firmā. Viņš zīmējis arī trimdas grāmatu ilustrācijas, vinjetes un karikatūras, bijis skolotājs [Stokholmas latviešu skolā](https://www.facebook.com/stokholmaslatviesuskola) un darbojies Stokholmas latviešu teātrī gan kā aktieris, gan lugu autors. 

Visvairāk Ervīns Grīns tomēr ir pazīstams ar savu literāro pseidonīmu Richards Rīdzinieks. Viņa spalvai pieder romāns "Zelta motocikls" (jaunākais izdevums 1999. g., apgāds "Jumava"), stāsti, kas apkopoti krājumā "Cirvis ozolā", un dzejoļu krājums "Patiesību meklējot, rakstītas ritmiskas piezīmes, lasāmas skaļā balsī". 

Rīdzinieka darbus caurvij svešuma pārdzīvojums, leģionāra smeldze, zaudētie sapņi, no kara pārnākušo brālība. Ja Grīns nebūtu Rīdzinieks, varbūt viņš būtu - Remarks? 